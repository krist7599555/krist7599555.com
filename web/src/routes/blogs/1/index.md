---
slug: introduction
title: Introduction of Myself
description: แนะนำตัวกฤษ และแนะนำบทความว่าสิ่งนี้คืออะไร
author: Krist Ponpairin
date: 4 March 2022
keywords: [self, introduction]
layout: blog
---

<script>
  import profile_image from './profile.jpg'
  import numpad_image from './numpad.jpg'
</script>

# Introduction

สวัสดีผู้อ่านที่หลงเข้ามา จุดประสงค์ของโพสต่างๆหลังจากนี้จะเป็นสิ่งที่ กฤษ ได้เรียนรู้ ค้นพบ หรือแค่อยากจดไว้ จะเรียกว่า diary ก็ไม่ผิด. หลังจากอ่านหนังสือ [The Power of Output](https://www.blockdit.com/posts/5f25278aff78ef0c9c2ecbfb) ที่โดนแนะนำมาจากรุ่นพี่ท่านหนึ่ง ทำให้มีความฮึดที่จะทำตามดูบ้าง โดยการถ่ายทอดสิ่งที่เรียนรู้ซ้ำเป็นตัวอักษร หากสิ่งนี้เป็นประโยชน์กับใครก็ยินดีด้วย

# How Am I

ไหนๆแล้วเพื่อความน่าเชื่อถือเผื่อจะมีคนเอาไปทำอ้างอิงจะได้เรียกกันถูก ผม กฤษฏิ์ พรไพรินทร์ (Krist Ponpairin) บ้างก็จะเจอผมในชื่อเล่น **krist7599555** ถ้าถามเชียวว่าเลข 7599555 มาจากไหน ก็ตอบเลยว่า มาจากตอนสร้าง id เกมแล้วไม่อยากให้ซ้ำใครเลยสุ่มเลขบน num pad

![ถ้าลองกด 7599555 ดูจะมีหน้าตาคล้ายๆสามเหลี่ยม]({numpad_image})

ตอนนี้ทำงานอยู่ที่ บ. [Inside the Sandbox](https://fb.com/insidethesandbox) แต่ทุกคนน่าจะรู้จักในชื่อ [Deadline Always Exists](https://www.facebook.com/deadlinealwaysexists) มากกว่า ก็กราบขอบคุณกว่า 100k like และทุกๆกำลังใจ ที่ทำให้ตัวผมและเพื่อนๆเลือกที่จะเปิดบริษัทเป็นของตัวเองเพื่อทำตามความฝันด้วยนะครับ ถ้ามีโอกาสจะมาเล่าเกี่ยวกับความเป็นมาเป็นไป และความเชื่อ ของพวกเรานะครับ

<figure>
  <img src={profile_image} class="w-[min(100%,250px)]" alt="แนบภาพตัวเอง">
  <figcaption>แนบภาพตัวเอง</figcaption>
</figure>

# จะลงบ่อยหรือถี่แค่ไหน

เป็นคำถามไว้เป็นเส้นตายให้ตัวเองจะได้ไม่เหยาะแหยะ ก็คงตอบว่าสัปดาห์ละอย่างน้อย 1 เนื้อหา มาน้อยตามโอกาสและเหตุการณ์ในชีวิต

# ทำไมไม่เปิดเพจ

สาเหตุที่ไม่เปิดเพจเพราะ กลัว เอาจริงก็มีเพจอยู่นะ แต่พอคิดว่าต้องทำ content เพื่อให้มีคนเห็น ทำ artwork สวยๆ คิดประเด็น มันทำให้เราไม่ค่อยเป็นตัวเอง เราพูดได้แต่ประเด็นที่สังคมค่อนข้างมองว่าถูก แต่กลับต้องละทิ้งความรู้สึกๆลึกๆในใจที่เกิดขึ้น

มนุษย์เราก็มีทั้งด้านที่ดี และด้านที่น่าเกลียดเกินกว่าตัวเองจะยอมรับ อย่างน้อยก็มีหลายๆอย่างที่เราไม่อยากให้พ่อแม่หรือเพื่อนรู้ ถ้าใครมาอ่านมาถึงตรงนี้ คงต้องบอกว่าคุณได้เจอด้านที่ไม่ค่อยปลอดภัยนักของเด็กชายคนหนึ่งแล้ว ถ้าใครรู้จักผมเป็นการส่วนตัว ก็อย่าได้ทักอะไรผมนะ ถือว่าอ่านเงียบๆพอ เดียวผมจะกระอักกระอวน

> ค่ำคืนที่เงียบสงัด **บางครั้งก็เหงา** บางครั้งก็สงบ
